---
layout: post.njk
tags: post
title: "معرفی کتابخانه‌ی p5js + منابع و ابزارها"
description: "چند وقت پیش توسعه‌ی بازی تحت وب رو شروع کردم. با کتابخونه‌ای به اسم p5js آشنا شدم. اینجا در مورد این کتابخونه بخونید. به نظر من از شیرین‌ترین کتابخونه‌هاست. برای مبتدی‌ها هم عالیه."
date: 2020-05-17
---

من تا چند سال پیش، خوره‌ی بازی بودم. نه این که هر بازی که میومد رو برم بازی کنم، نه. بازی‌ها رو با وسواس خاصی انتخاب می‌کردم. از همون بچگی با بازی بزرگ شدم. آتاری، میکرو و ترمیناتور، سگا، پلی‌استیشن ۱ و ۲، و آخرش هم کامپیوتر.

چند سالی میشه که درست و حسابی بازی نکردم. همه‌ش فکرم یه جای دیگه‌س. مسائل یکی‌دوتا نیستن. میگم مسائل، چون باید حل بشن. فعلا به دید مشکل بهشون نگاه نمی‌کنم.

۲-۳ ماه پیش، یه آگهی توی StackOverflow دیدم که خیلی جالب بود. در همون نگاه اول با خودم گفتم «این آگهی رو برای من زدن فقط». اعتماد به نفس! ولی منظورم اینه که واقعا جای همچین روشی برای کسب درآمد توی زندگیم خالی بود. تجربه‌ی مهمی هم توی این زمینه نداشتم.

اما خود آگهی رو یه شرکت خارجی گذاشته بود و می‌خواست توسعه‌دهندگانی که علاقه دارن برای وبسایتش بازی تحت وب بنویسن و در قبالش دلار بگیرن. در واقع باید **قالب بازی** می‌نوشتن. یعنی باید طوری می‌بود که بقیه‌ی کاربران اون وبسایت بتونن بازی رو خیلی راحت و بدون کدنویسی تغییر بدن و به اشتراک بذارن.

خوشبختانه از اون زمان ۳ تا بازی نوشتم. متاسفانه هیچ کدوم رو نتونستم بفروشم، چون سیاست اون وبسایت عوض شده و منتظرم خودشون اعلام کنن چه زمانی مییشه دوباره بازی‌ها رو فروخت.

مهم اینه که من یه تجربه‌ی خیلی باحال رو به دست آوردم. قبلا توی محیط‌های غیر مرورگر مثل اپلیکیشن‌های کنسول یا حتی WinForms بازی‌های کوچکی رو نوشته بودم. ولی بازی‌های تحت وب از نظر من هم راحت‌ترن و هم توجه بیشتری بهشون شده. البته توی وب هم پروژه‌های بازی کوچکی رو انجام داده بودم ولی اینقدر جدی نبودن.

خلاصه این که اومدم سمت توسعه‌ی بازی. فعلا هم بازی‌هایی رو که روی مرورگر اجرا میشن می‌برم جلو.

اولین بازی تحت وب رو هم با جاوااسکریپت و بدون استفاده از کتابخونه یا فریم‌ورک خاصی نوشتم. بعدا که دستم روون شد و بیشتر جستجو کردم یا کتابخونه‌های بیشتری آشنا شدم. دو تا از بهترین‌هاشون p5js و matterjs هستن. توی این پست قراره p5js رو معرفی کنم. **یکی از شیرین‌ترین کتابخونه‌ها**. نمی‌گم بی‌نقصه ولی در مقایسه با بقیه‌ی کتابخونه‌ها خیلی بهتره.

