---
layout: post.njk
tags: post
title: "وبسایت Darebee و اولین تجربه‌ی موفق من"
description: "چند سال میشه که با وبسایت Darebee آشنام ولی امروز برای اولین بار در تاریخ تونستم یکی از برنامه‌هاشو کامل انجام بدم. در واقع در زمینه‌ی ورزش، این اولین رکورد من محسوب میشه."
date: 2020-12-24
---

شاید بیشتر از ۵ سال پیش بود که داداشم این وبسایت رو معرفی کرد.
[Darebee](https://darebee.com) یه وبسایت عام‌المنفعه‌س که هدفش آسون‌تر کردن دسترسی به برنامه‌های ورزشیه.

Darebee پره از برنامه‌های مختلف ورزشی و یه تیم متخصص و یه سری داوطلب توی طراحیشون نقش دارن. شاید تقریبا تمام برنامه‌هایی که توی این وبسایت وجود داره از نوع Body-weight باشن، یعنی نیازی به ابزار خاصی برای انجام دادنشون نیست (مثل وزنه). با این کار، نیازی به رفتن به باشگاه خاصی هم نیست، مگه این که بخواید با بقیه ورزش کنید. ولی خیلی راحت می‌تونید بیشتر حرکات رو توی خونه یا هر جای دیگه‌ای انجام بدید. نیاز به فضای بزرگی هم ندارید.

همه چیز توی این وبسایت به صورت رایگان و با کیفیت خوبی در دسترس شماست. میگم کیفیت، چون برنامه‌ها رو می‌تونید با فرمت PDF هم دانلود و چاپ کنید.

از خوبی‌های Darebee اینه که برنامه‌هاش رو می‌تونید توی خود وبسایت هم دنبال کنید. زیر هر برنامه، به ازای هر روز یه قسمت وجود داره که بعد از تموم شدن ورزش اون روز می‌تونید تیک بزنید. نیازی به ثبت نام هم نیست. تمام تاریخچه‌ی فعالیتتون توی مرورگر ذخیره میشه. تایمر هم داره.

Darebee نسبتا مینیماله. یعنی طراحی خیلی شلوغی نداره و خیلی راحت می‌تونید به همه چیز دسترسی داشته باشید. تبلیغات هم ندیدم توی وبسایتشون. در حال حاضر با Donate و تامین مالی جمعی هزینه‌های وبسایت رو تامین می‌کنن.

دسته‌های متفاوتی رو می‌تونید توی این وبسایت پیدا کنید. یعنی برای هر سلیقه‌ای یه برنامه وجود داره. از [Get Started یا همون Introduction](https://darebee.com/get-started.html) شروع کنید.

برای بیشتر حرکات هم علاوه بر طراحی‌های گرافیکی، می‌تونید از
[کلیپشون](https://darebee.com/video.html)
استفاده کنید تا دقیق‌تر با نحوه‌ی اجراشون آشنا بشید.

یه فروم هم داره که شاید به دردتون بخوره. اسمش هست Hive.

در مجموع، احتمالا توی یک یا دو ساعت می‌تونید بیشتر اطلاعات لازم رو داخل وبسایت مطالعه کنید و برنامه‌ی مورد نظر خودتون رو انتخاب و شروع کنید.

<figure>
<img src="{{ website.assetsPath }}/images/content/darebee-baseline-promo.jpg" alt="کاور برنامه‌ی Baseline از وبسایت Darebee">
<figcaption>
طراحی منظم و شیک رو ببینید و خودتون قضاوت کنید دیگه.
</figcaption>
</figure>

من و داداشم، ۶ هفته پیش برنامه‌ی Baseline رو شروع کردیم و امشب تونستیم تمومش کنیم. این برنامه در پایین‌ترین سطح قرار داره، یعنی صفر. پیشنهاد اون وبسایت برای افرادی که تازه می‌خوان ورزش رو شروع کنن یا بعد از یه مدت طولانی می‌خوان برگردن به ورزش، همین برنامه‌س. ۳۰ روزه و احتمالا به جز دو سه روز، نباید زیاد اذیت بشید.

این که چه روزهایی رو ورزش کنید دست خودتونه. ما ۵ روز در هفته رو ورزش می‌کنیم. هر روز ورزش کردن برای شخص خودم جواب نمیده.

خلاصه این که این وبسایت رو از دست ندید.
